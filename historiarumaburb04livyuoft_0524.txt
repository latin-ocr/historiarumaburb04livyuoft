lxxvi PRAEFATIO.

Sed praeterire non possum virum omnibus bonis
doctisque flebilem, nobis, dum extremam huic operi

M..10annis manum admovebamus, luctuosa morte ereptum, M.

Heuzet.

Joannem Heuzet, eruditione, diligentia, indefessa
in scrutandis et ad liquidum perducendis rebus pa-
tientia memorabilem: qui quidem nostra praedica-
tione non indiget, quum suae eum litterae et aurea
opuscula, nimirum selectae ex veteri Testamento,
tum ex profanis scriptoribus historiae, et breves in
Curtium Sallustiumque notulae, abunde commen-
dent. Ex his ejus scriptis, quae minime ambitiosus
doctrinae ostentator studiosae juventutis utilitati de-
voverat, uotum erit omnibus qua ille antiquitatis no-
titia, quam acri et limato judicio, quam solerti in
rebus ordine disponendis prudentia praeditus fuerit.
Nobis, quibus suavissimo illius convictu frui datum
est, etiam perspectus fuit morum ejus candor, et
digna litterarum ingenuitate simplicitas, et nullis
unquam interturbatae nubeculis frontis animique se-
renitas, et in magna gravitate vitae comitas jucun-
dissima, et obvia votis amicorum sedulitas, et omnes
denique virtutes quae animos hominurn devincire
possunt, sincera in Deum pietate consecratae.

Sed longius nos abripuit acerba amissi talis amici
recordatio. Jam ad propositum revertamur, et ad
illos doctorum hominum conventus, quos apud me
habitos esse memoravi. Ibi totus attente diligen-
terque Livius perlectus est, et de iis omnibus quae
difficilia occurrebant, itum in consilium: ibi notae
quas ego concinnaveram, ita sedulo expensae, retrac-
tatae, emendataeâ€š expolitae sunt, ut eas consensus
omnium non probasse scriptas magis,quam scripsisse
videretur. Quid in eis intuiti, quid efficere conati
fuerimus, lectori jam sigillatim debemus exponere.

