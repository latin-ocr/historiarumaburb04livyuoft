PRAEFA'rlo. ix

modum pronunciatae sunt, alicunde nancisci, nihil
dubium esse potest, quin illae totidem verbis lectori
reddendae sint, neque in ipsarum locum ludentis in-
genii foetus supponendi. ltaque non negabimus pec-
casse Tacitum, qui in l. XI. Ann. c. 24. Claudio
Imperatori alienam et fictitiam tribuerit orationem,
quum vera exstaret, cujus etiamnum fragmenta ha-
bemus. Sed si verarum copia non sit, non video Lips.‹30m-
sane, cur vetetur is qui historiam scribit, suas et ad ’Τξὲῖ ¹¹¹
excolendum animum, et ad acuendum ingenium sae-
pe profuturas orationes offerre lectori, quum prae-
sertim et in eas conjici commode possint sapientissi-
ma quaedam monita ac praecepta ex ipsis factorum
visceribus nascentia, quae tamen inter narrandum
attexere minime decuerat3 et ingenia, moreS, animi
ducum ac populorum propius ad naturae veritatem
exprimi3 et vero causae illae quibus bellorum origo,
et celeberrimi quique eventus continentur, atque
etiam consilia ex quibus facta fluxere, liberius co-
piosiusque tractari. Ad haec tot commoda illud
quoque accedit, quod in iisdem velut in amoenis
quibusdam diverticulis, perpetua narratione defatiga-
tus interdum lectoris animus suavissime conquiescit.

Id tantum cavendum est lectori, ne ex orationibus
facta se sincera et incorrupta haurire posse existi-
met, quae in iis in majus aucta, vel extenuata verbis,
ad invidiam gratiamve decurtata, depravata ple-
rumque reperiuntur. Orationes non tanquam ex
scriptoris persona accipi debent, sed ex erS‚ quis-
quis ille est, quem scriptor loquentem facit. Ipse
narrationi fidem, orationibus praestare debet eloquen-
tiam. Si quando tamen hac libertate abuti visus est
Livius, id observare in notis non negleximus.

At enim qui directas conciones operi suo inse-

