xvi PRAEFATIO.

iis qui supersunt libris memorantur, noster praeci-
pua quadam et admiratione, et effusa velut caritate
complexus esse videtur: unde minus mirum est,
quod ejus amori plusculum, quam concedit veritas,
largitus sit. Fuit sane Scipio non solum victoriis
triumphisque claruS‚ sed et ob egregias animi virtu-
tes plane amabilis, comitatem, munificentiam, mode-
rationem. Quin et negari non potest eum volupta-
tes, ubi usus reipublicae postularet, aspernari solitum!
esse, et frenare libidines, ne rebus gerendis essent
impedimento. Cujus animi insigne specimen edi-
dit, quum ad eum post novam Carthaginem captam
adducta a militibus est adulta virgo, eximia forma,
quam statim parentibus et sponso reddidit. Sed
Livius eum Stoica quadam continentia libidinum
mirabilem efficere voluit, ne quis scilicet naevus
egregium corpus deformaret. Itaque ubi agit de
illa captiva, cujus modo mentionem fecimus, quae-
dam omittit, quaedam alio detorquet, quae a Po-
lybio simpliciter et ingenue memorata docent Sci-
pionem non contemsisse plane voluptates, sed eas
bono reipublicae posthabuisse.

Juvenes quidam Romani, inquit Polybius lib. X.
virginem aetatis flore et formae bonitate praestantem
ad Scipionem adducunt, quum observassent eum cu-
pidum esse voluptatum, φιλογύνην ὄντα. hoc supprimit
omnino Livius. Respondet illis juvenibus apud Po-
lybium Scipio se, si privatus viveret, nullum aliud
gratius accipere potuisse munus3 nullum, quum im-
perator esset, minus gratum. Quod responsum, li„
cet per se haud obscurum, explicat apertius tamen
Polybius ε et, dum explicat, satis testatur se ipsamet
Scipionis verba attulisse. Hoc nimirum dicto, in-
quit, innuebat Scipio, ejusmodi res per quietis et

