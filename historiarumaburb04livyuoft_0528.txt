lxxx PRAEFATIO.

cumulantur. Unde fit ut corrupta omnino deforma-
taque exemplaria in manus hominum veniant. Sic
quae occurrunt in Gronoviana editione. menda, ea-
dem fere novorum quorumdam accessione aucta in
Dujatii, in Tillemonii‚ in Clerici editionibus exhi-
bentur. Hoc ne nobis quoque usu veniret, anti-
quiores Gronoviana editiones nobis consulendas esse
existimavimus, felicius adhuc fortasse rem gesturi,
si plures nancisci et expendere licuisset.

His igitur instructi praesidiis ad Livium accuratius
emendandum nos accinximus, non ut certamen no-
bis adversus Gronovium prava aemulatione sumere-
mus, cujus sequi vestigia laudi ducimus, quem pa-
lam profitemur ubique fere nobis ducem ac facem
fuisse. Sed si quae ille aut tentarat audacius, aut
contra per nimiam cautionem incurata reliquerat,
quum certa ei et indubitata remedia libri offerrent3
si qua denique eum, ut hominem multiplici variarum
rerum cogitatione districtum, effugerant, ea ita ex-
plere et persanare conati sumus, ut confidamus hunc
quem lectori tradimus Livii textum ipso Gronoviano
emendatiorem ac defaecatiorem fore. Cujus tamen
laudis magna pars ad Gronovium redit, quum ad ea.¹
quae correximus, non illa tantum adhibuerimus quae
nobis parabamus ipsi, sed et optima et plurima quae
subministrabat ille documenta.

Hinc apparet facile nobis futurum fuisse cumulare
in notas variantium lectionum sylvam, et diversorum
MSS. et editorum nomina. Atque id fortasse magis
illis placuisset, quibus reconditiorem‚ imo horridio-
rem doctrinam jactantibus nulla est amoenitatis mi-
ca. Non hic ea inculcamus quaejam super illo ple-
risque legentium permolesto more disseruimus, ubi
de notarum concinnatoris officio agebamus. Hoc

