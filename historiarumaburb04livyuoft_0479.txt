PRAEFATIO. xxxi

Verum enimvero pertinax illud ejusdem de mu-
tuatis a Polybio opibus silentium, non videmus quam
excusationem habere possit. Atque ut id planum
faciamus, fingamus non maximam Polybianae histo-
riae partem, sed totam eam, quanta quanta fuit, in-
tercidisse. Cui nostrum Livii scripta pervolventi
veniret in mentem suspicari, eum tot ac tanta ex
Polybio in suam rem vertisse, nec fere quidquam ali-
cujus momenti in bello Annibalico, ac praecipue in
bellis adversus reges Philippum, Antiochum, Persen,
habere, quod non inde haustum sit? Per illum ergo
non stetit, quominus Polybii in eum merita longa
nocte urgerentur: atque ade0, etiamsi fraus abfue-
rit, nec eo consilio tacuerit Livius ut sese furtivis
coloribus ornaret, videtur tamen non satis liberali in
Polybium animo fuisse, nec obtemperasse illi quam
omnes boni in cordibus insculptam gerunt beneficio-
rum legi, ut qui beneficium accepit, palam illud et
ubique praedicet, ct in ejus notitiam cupiat omnium
mortalium, si fieri possit, et detur occasio, conscien-
tiam advocare. ’

Erunt tamen fortasse qui potius quam Livium
damnare hoc nomine sustineant, malint suspicari,
eum, ubi primum Polybio uti duce potuerat, id est,
circa tempora primi Punici belli, quae pars Liviani
operis intercidit, testificatum· fuisse, se multa dein-
ceps ab eo mutuaturum, et ex illo potissimum auc-
tore deprompturum ea quae in parte non poenitenda
reliquae jam historiae persecuturus erat.

Sed observemus primo, Polybium belli Punici pri-
mi, et eorum quae bellum Annibalicum praecessere,
non justam historiam, sed breviarium quoddam con-
texuisse. Unde merito colligitur eam quae a Livio
adornata fuerat illorum temporum narrationem, Po-

