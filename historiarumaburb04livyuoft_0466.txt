xviii PRAEFATIO.

gistratum, mors narratur a Livio lib. XXXIII. capp,
27. et 28. Eamdem narrationem apud Polybium ha-
bemus in Excerpt. Legat. n. 8. Bello Macedonico,
Boeoti societatem cum T. Quintio Romanisque metu
magis quam voluntate inierant. Itaque plerique ve-
teres socios respectabant, et ne devicto quidem ad
Cynoscephalas Philippo, destiterunt Macedonum re-
bus studere. Tunc temporis Brachyllas electus est
Boeotarches, non aliam ob causam magis, quam quod
propenso in Philippum animo esse crederetur. Haec
et alia quaedam eodem pertinentia quum animadver-
terent principes eorum qui Romanis partibus stude-
bant, Zeuxippus et Pisistratus, metum ceperunt,
quum ad portas prope sedente exercitu Romano ea
fierent, quidnam se futurum esset, profectis in Ita-
liam Romanis. Itaque ut timoreinjecto adversarios
comprimerent, Brachyllam e medio tollere statue-
runt. Hucusque perbene inter utrumque scripto-
rem convenit: seu potius exscribit cum fide Poly-
bium Livius.

Ad id reticuit quod apud Graecum historicum se-
quitur, Zeuxippum et Pisistratum de suo consilio
cum T. Quintio collocutos esse3 illum respondisse
sese ad hoc facinus adjutorem quidem esse nolle,
ceterum, si quis rem exequeretur, nihil in se morae
futurum: denique jussisse eos totam rem communi-
care cum Alexamene AEtolorum praetore, qui qui-
dem revera sex illis sicarios subministraverit, a qui-
bus Brachyllas interfectus est. Haec, inquam, omnia,
praeter ipsam Brachyllae necem, supprimit Livius,
Quo consilio, nihil sane argumentari opus est. Ipsa
res clamat eum noluisse infamiam Quintio, et per
eum Romano nomini aspergere, si Romanus impera-

