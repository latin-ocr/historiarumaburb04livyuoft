‘⁸' Gronov.
legit pro:
lacrymis.

FRAGMENTA DUO LIVII

DE CICERONE.

Em Seneca patre, Suasoria senata.

M. CICERO, sub adventum Triumvirorum cesserat urbe,
pro certo habens, id quod erat, non magis Antonio eripi se,

uam Caesari Cassium et Brutum, posse. Primo in Tusculanum
{lugia inde transversis itineribus in Formianum, ut ab Cajeta
navim conscensurus, proficiscitur. Unde aliquoties in altum
provectum, quum modo venti adversi retulissent, modo ipse
jactationem navis, caeco volvente fluctu, pati non posset, tae-
dium tandem eum et fugae et vitae cepit: regressusque ad su-
periorem villam, quae paulo plus mille passibus a mari abest,
Moriar, inquit, in patria scepe servata. Satis constat servos
fortiter fideliterque paratos fuisse ad dimicandum: ipsum de-
poni lecticam, et quietos pati, quod sors iniqua cogeret,jussisse.
Prominenti ex lectica, praebentique immotam cervicem, caput
praecisum est. Nec satls stolidae crudelitati militum fuit: ma-
nus quoque, scripsisse in Antonium aliquid exprobrantes, prae-
ciderunt. Ita relatum caput ad Antonium, jussuque ejus
inter duas manus in Rostris positum, ubi ille consul, ubi saepe
consularis, ubi eo ipso anno adversus Antonium, quanta nulla
unquam humana vox cum admiratione eloquentiae, auditus
fuerat. Vix attollentes *⁴ lacrymis oculos homines, intueri
trucidata membra ejus poterant.

IBIDEM.

VIXIT tres et sexaginta annos: ut, si vis abfuisset, ne imma-
tura quidem mors videri possit. Ingenium et operibus, et prae-
miis operum felix. Ipse fortunae diu prosperae, et in longo
tenore felicitatis, maguis interim ictus vulneribus, exsilio,
ruina partium pro quibus steterat, filiae morte, exitu tam tristi
atque acerbo, omnium adversorum nihil, ut viro dignum erat,
tulit, praeter mortem: quae, vere aestimanti, minus indigna
videri potuit, quod a victore inimico nihil crudelius passurus
erat, quam quod ejusdem fortunae compos ipse fecisset. Si
quis tamen virtutibus vitia pensarit, vir magnus, acer, memo-
rabilis fuit, et in cujus laudes persequendas Cicerone laudatore
opus fuerit.

